%%=============================================================================
%% Samenvatting
%%=============================================================================

% TODO: De "abstract" of samenvatting is een kernachtige (~ 1 blz. voor een
% thesis) synthese van het document.
%
% Deze aspecten moeten zeker aan bod komen:
% - Context: waarom is dit werk belangrijk?
% - Nood: waarom moest dit onderzocht worden?
% - Taak: wat heb je precies gedaan?
% - Object: wat staat in dit document geschreven?
% - Resultaat: wat was het resultaat?
% - Conclusie: wat is/zijn de belangrijkste conclusie(s)?
% - Perspectief: blijven er nog vragen open die in de toekomst nog kunnen
%    onderzocht worden? Wat is een mogelijk vervolg voor jouw onderzoek?
%
% LET OP! Een samenvatting is GEEN voorwoord!

%%---------- Samenvatting -----------------------------------------------------

\chapter*{Samenvatting}

Deze bachelorproef werd opgesteld in samenwerking met Kriket, een Brusselse start-up, die krekelrepen produceert en verkoopt via lokale handelaars en hun eigen webshop. 

Iedere start-up wil groeien, dit geldt ook voor Kriket, maar vaak hebben start-ups niet het gigantische marketingbudget van hun concurrenten. Dan ontstaat de vraag rond goedkope marketing of goedkope groei; is het mogelijk?

Om deze vraag te beantwoorden werd er eerst onderzoek gedaan naar een interessante marketingstrategie. Het resultaat hierbij was ``growth hacking``, waar de werkvelden marketing en IT samenkomen. Rond deze term is veel onduidelijkheid, maar toch wordt het veel gebruikt.

Dit was de eerste belangrijke vraag: onderzoeken wat growth hacking nu écht betekent. Zodra dat duidelijk was ging er onderzocht worden of het ook toepasbaar is op Kriket, een niet-technologische start-up met een fysiek product. Het is niet vanzelfsprekend dat het daarbij zou werken, aangezien alle voorbeelden van succesvolle growth hacks\footnote{Een growth hack is het toepassen van een truc of techniek. Deze term wordt verder verduidelijkt in de literatuurstudie.} toegepast zijn op online technologische start-ups.

Dit onderzoek gebeurde aan de hand van interviews met experts in het werkveld. De geïnterviewden zijn gespecialiseerd in verschillende onderdelen die gebruikt worden bij growth hacking. Dit gaat van het creatieve deel in marketing tot het technisch opvangen en analyseren van alle test-data. 

Uit de interviews zijn voor Kriket enkele interessante conclusies te trekken, maar vooral dat alle experts vertelden dat het zeker mogelijk is voor Kriket om growth hacking toe te passen. Hoe ze dit zouden kunnen doen wordt ook aangehaald met een voorbeeld: een referral-systeem. 

Dit onderzoek gaat niet zo zeer diep in op technologisch vlak, maar geeft eerder een duidelijk overzicht van wat growth hacking is en hoe het vandaag de dag toegepast wordt in duizenden bedrijven.  

Wat na dit onderzoek zeker belangrijk zal zijn is de effectieve implementatie van een (of meerdere) growth hack(s). Hier zou men kunnen onderzoeken wat de invloed van de growth hack heeft op het bedrijf. De analyse kan gemaakt worden op basis van de cijfers uit (bijvoorbeeld) Google Analytics en de verkoopcijfers.